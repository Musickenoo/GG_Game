[ข้อมูลการติดต่อ]
ผู้ออกแบบ - วรเชษฐ ดีใหญ่
Twitter - https://twitter.com/wdbank
Facebook - https://www.facebook.com/worachet.dee
Email - info@worachet.com, info@ekkamaifoundry.com
Website - http://ekkamaifoundry.com

[รายละเอียดฟอนต์]
ภาคต่อที่เว้นช่วงไปนานของฟอนต์เอกมัย ที่ยังคงพยายามตามหาความสวยงามลงตัว ตามแนวคิดดั่งเดิมจากฟอนต์ชุดเอกมัย มาตรฐาน ที่ว่า ‘ชุดตัวอักษรที่จะเรียบง่ายจะช่วยสนับสนุนและทำให้องค์ประกอบศิลป์อื่นๆ มีคุณค่ามากยิ่งขึ้น’ โดยในฟอนต์ชุดนี้ มีการปรับปรุงสัดส่วน และแก้ไขเส้นสายของตัวอักษรให้ดูสวยงามลงตัว โดยเฉพาะตัวละติน เพื่อให้เหมาะสมและครอบคลุมการใช้งานหลากหลายประเภทและโอกาส ทั้งยังคงความเรียบง่าย ทันสมัย ที่เป็นเอกลักษณ์ของฟอนต์ชุดนี้ไว้อย่างครบถ้วน

[การอนุญาตของฟอนต์รุ่นต่างๆ]
ฟอนต์ชุดเอกมัย นิว เวอรชั่นหนึ่งน้ำหนักที่แจกจ่ายทาง f0nt.com อนุญาตให้ใช้ได้ฟรี ทั้งงานส่วนตัว งานไม่จริงจัง และงานจริงจัง งานทำเงิน และงานไม่ทำเงิน เชิงพาณิชย์ เชิงกสิกรรม อุตสาหกรรม ศิลปกรรม เอกชน รัฐบาล ฝ่ายค้าน ฝ่ายสนับสนุนรัฐบาล ต่อต้านรัฐบาล ในสภา นอกสภา บนจักรยาน บนรถยนต์ รถไฟ รางเดี่ยว รางคู่ เร็วปานกลาง เร็วสูง ภายในประเทศ ต่างประเทศ หรือดาวอังคาร ใช้กันเบิกบานได้ทุกคน ดาวน์โหลดใช้ได้เลยโดยไม่ต้องขออนุญาตครับ

เอกมัย นิว เวอร์ชั่นสามน้ำหนักพร้อมตัวเอียง เวอร์ชั่นเจ็ดน้ำหนักพร้อมตัวเอียง และเวอร์ชั่นอื่นๆ จะมีจำหน่ายทางเว็บไซต์ http://ekkamaifoundry.com หรือติดต่อสอบถามข้อมูลเพิ่มเติมได้ทางเพจ https://www.facebook.com/ekkamaifoundry ครับ

[พิเศษ] 
เป็นความเข้าใจและอยากสนับสนุนโดยส่วนตัว สำหรับ creator ศิลปิน ผู้ผลิตผลงานทำมือ นักวาด นักเขียน Blogger Vlogger Gamecaster ไม่ว่าจะดังหรือไม่ดัง เพิ่งเริ่มต้นหรือมือเก๋า สามารถขอรับฟอนต์เอกมัย นิว ชุดสามน้ำหนัก (บาง ธรรมดา หนา) ได้ทางเพจ https://www.facebook.com/ekkamaifoundry หรือส่งอีกเมล์มาที่ info@ekkamaifoundry.com พร้อมแนบโปรไฟล์ หรือผลงานตัวเองมายืนยัน โดยไม่มีค่าใช้จ่ายครับ

ขอบคุณที่ดาวน์โหลดฟอนต์เอกมัย นิว และนำไปใช้งานครับ :)

วรเชษฐ ดีใหญ่
27 กรกฎาคม 2019